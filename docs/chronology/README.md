# Cronologia

Gran parte delle informazioni storiche vengono redatte dalla Confraternita e conservate all’interno della Mano Bianca a Fivestar. La cronologia riportata in questo manuale tratta gli eventi dalla notte dei tempi fino al 2372 EC, un anno che poterà Aumyr verso una nuova Era ricca di scoperte e avventura. Il Master potrà anche consultare la cronologia seguente al fine di individuare potenziali ganci o soluzioni narrative per le sue sessioni di gioco.

## Ere

La Confraternita ha stabilito le regole per il computo degli anni, delle stagioni e di tutte le convenzioni metriche, nominali e ufficiali di Aumyr.

Ogni anno è diviso in 12 mesi e ogni mese possiede 30 giorni. Per rendere omogeneo il computo degli anni, i mesi e i giorni della settimana non possiedono un nome ufficiale e adottano una numerazione cardinale, anche se molte regioni utilizzano un proprio calendario secondario.

Ogni Era è composta da un ciclo di anni più o meno lungo in base ad uno o più eventi significativi stabiliti dalla Confraternita.

Un esempio scritto di data estesa potrebbe quindi essere così definito:

> 3/10/2370 EC
> (ovvero Terzo Giorno del Decimo Mese dell’Anno 2370, Era Comune)

### Era Primordiale

Si tratta di un’era di rinnovamento, in questo periodo, creature di ogni sorta iniziarono a popolare il pianeta. I Nativi si contendevano un mondo selvaggio e sconfinato, e la loro curiosità li spinse ad esplorarne i segreti. Fu in questo lasso di tempo che i Nativi entrarono in contatto con la Conoscenza perduta degli Askari, e alcuni pensano che ne appresero parte dei misteri.

### Era Antica

#### 192 EA

##### La nuova Era

Il Reggente cieco Tar-Alund, detto “il Profeta”, ottiene una visione in una notte di luna nuova: si tratta dell’arrivo dei Cinque su Aumyr e l’inizio di una nuova Era per i Nativi.

#### 344 EA

##### La pioggia di meteore

Un’apocalittica pioggia di meteoriti devasta la zona della città di Khoralis, distruggendo gran parte del territorio e trasformandolo in uno strano paesaggio dalle basse colline. Dopo un centinaio di anni il terreno sarà cambiato: la terra sarà fertile e rigogliosa, dura ma anche particolarmente malleabile.

#### 453 EA

##### Fondazione di Meentum

La Tradizione narra di come una potente sciamana Nativa, conosciuta come “la Prima Matriarca” ponga in questa grande grotta la prima pietra di quella che sarebbe in seguito divenuta Meentum, la grande città sotterranea dedicata alla Grande Madre.

### Era Comune

#### 0 EC

##### Arrivo dei Cinque

La Storia dei Cinque, uno dei tomi conservati presso il Palazzo di Fivestar, raffigura un portale dimensionale e cinque avventurieri che ne fuoriescono, avvolti da vari aloni di luce. Essi vagarono per le terre in cerca di un posto dove riposare, per poi tornare al punto di apertura del portale, costruirvi un rifugio e aprire molti altri portali verso mondi esterni, iniziando così la colonizzazione del pianeta.

##### Fondazione di Fivestar

Viene posta la prima pietra della futura città, da parte dei Cinque Viaggiatori.

#### 8 EC

##### L'Arrivo degli elfi

I primi elfi arrivati su Aumyr attraverso viaggi planari avvertono grandi poteri racchusi nella Foresta di Nayalis e restandone affascinati, la scelgono come luogo adatto ad un insediamento permanente.

#### 20 EC

##### Il nuovo mondo

Alcuni esploratori nativi riferiscono di strani visitatori e si comprende il vero significato della profezia di Tar-Alund. I Reggenti iniziano ad addestrare truppe di guerrieri con lo scopo di preservare e difendere l’isola di Inkari da eventuali invasioni esterne.

#### 24 EC

##### Le Cronache del Mago

Ritrovamento a Veloras delle Cronache del Mago, una serie di appunti di uno stregone deciso a costruire la propria dimora tra le montagne. Egli segnala di essersi insediato vicino ad un antico tempio di pietra a guardia di una fonte d’acqua misteriosa.

#### 26 EC

##### Fondazione di Kaphnur

Costruzione del primo avamposto della città di Kaphnur da parte di una spedizione esplorativa della Confraternita. La sabbia qui prodotta risulta molto rara permettendo di creare un vetro magico molto resistente e semi invisibile.

#### 32 EC

##### Fivestar

Normod fonda l’Accademia Grigia.

#### 41 EC

##### La Valle Maledetta

In questi anni, tutta la Valle dei Tre Fiumi, territorio vicino a Feldris, è di fatto una gigantesca palude, piena di streghe, negromanti, criminali, pazzi, reietti e solitari eremiti. I pochi che desiderano avventurarsi tra i suoi acquitrini devono fare i conti con misteriose creature, geyser mortali ed innumerevoli pericoli.

#### 62 EC

##### Fondazione di Atanis

Atanis viene fondata da un’alleanza di proprietari terrieri, discendenti dei primi a stabilirsi nella zona di confluenza tra i tre fiumi.

#### 64 EC

##### La palude di Nordur

A questa data risalgono le prime testimonianze di un avamposto della Confraternita, che scopre in questa zona minerali e vegetali interessanti per la cura di alcune malattie.

#### 75 EC

##### La scoperta dei Nativi

Una spedizione di elfi, umani, nani e halfling approda nel villaggio di Jundarai. E’ solo questione di tempo prima che essi giungano a Khoralis e scoprano i nativi e la loro civiltà millenaria. Da allora la struttura della capitale è rimasta pressoché invariata, anche se oggi ospita molte razze diverse.

#### 91 EC

##### Fondazione di Damodar

I primi abitanti fondano la città nei pressi di un luogo allora conosciuto come “La Prima Pietra”.

#### 110 EC

##### Disastro delle Isole dei Morti

Evento di portata mondiale che ha visto un'orda di non morti invadere il mondo di superficie. Durante questo anno nefasto, una grande massa di profughi, disperati e afflitti, si stabilisce in una zona che sarebbe poi diventata il centro della città di Silverstone. L'invasione ha avuto origine dal sottosuolo, più precisamente dalla rovina Askari di Gherzul. Nessuno conosce la causa scatenante di questa invasione e nel corso dei secoli sono state effettuate molte supposizioni relativamente a qualche potente sconvolgimento divino o all'uso di un potente Artefatto nelle profondità della rovina.

#### 188 EC

##### Mardok

La città di Nimirdaz è stata teatro di uno degli eventi più significativi della storia moderna. Mardok, una spaventosa semi-divinità proveniente da un altro Piano, distrusse quasi completamente la città e seminò devastazioni in tutta la parte sud dell’isola. Un esercito formato da abitanti del continente, avventurieri, Nativi e altre creature, fronteggiò unito la minaccia ancestrale, e l’anima della creatura venne intrappolata in un Cubo delle Ere, un potente artefatto posseduto da alcuni membri della Ruota Eterna.

#### 191 EC

##### Fondazione di Nayalis

Fondazione la città di Nayalis. Nello stesso anno, viene ritrovato un potente e antico artefatto conosciuto come Il Seme del Mondo. Sarà conservato per quasi mille anni in un luogo segreto e inaccessibile.

#### 201 EC

##### La via per il Portale

La zona corrispondente alla futura città di Highpine è sede di un grande avamposto commerciale, strategicamente posizionato vicino ad uno dei cinque Portali di Aumyr. Un gruppo di mercenari ne controlla i traffici delle merci verso altre regioni.

#### 204 EC

##### Le Isole degli Spiriti

Le Cronache del Mago riportano di come in questa data il territorio di Veloras venga distrutto da un potente incantesimo che erode gran parte della costa verso l’interno. Questo incidente causerà la formazione delle Isole degli Spiriti.

#### 206 EC

##### Fondazione di Veloras

Un gruppo di esploratori si insedia in una zona tra le montagne adatta al controllo delle merci via carovana, fondando la città di Veloras. Si pensa che fossero studiosi, per via della mole di informazioni storiche sulla regione che hanno tramandato attraverso delle pergamene che sono rimaste intatte fino ad oggi.

#### 231 EC

##### Il Regno di Orog-Mar

Alcuni esploratori della Guardia del Lupo scoprono che la zona attorno alla futura odierna città di Dunmere è il dominio di Orog-Mar, un potente capo orchesco delle montagne.

#### 240 EC

##### Prima Grande Distruzione di Kaphnur

La città di Kaphnur viene travolta da un fiume di magma proveniente dalle vicine sorgenti, il disastro è rapido e inevitabile.

##### Fondazione di Brean

Brean viene fondata da un gruppo di avventurieri, utilizzando le molteplici ricchezze estratte dalle vicine Montagne di Smeraldo.

#### 245 EC

##### La Costa della Sete

In questi anni la costa di Viriana è solo un accampamento di nomadi, ex-schiavi di Pendor, liberti e criminali. La popolazione è divisa in una miriade di piccoli villaggi e un gruppo di monaci guerrieri conosciuto come “Viandanti della Sete” si insedia nel deserto.

#### 265 EC

##### La Confraternita

Nelle Cripte della città di Fivestar, un gruppo di potenti maghi dà vita ad una organizzazione denominata La Confraternita.

#### 341 EC

##### Fondazione di Pendor

La città di Pendor sorge in un luogo strategico, vicino ai deserti di Thanaros. Un tempo fu avamposto mercantile di nomadi diretti verso la Via della Sete, rifugio di carovane e sede di molte compagnie mercantili. Per secoli costituirà un centro di diversi poteri, politici e religiosi.

##### Punti di luce

Per proteggere al meglio il nuovo insediamento di Silverstone, unico punto di luce nel raggio di vari chilometri di desolazioni infestate dai non-morti, viene costituito un governo temporaneo formato da paladini ed ex-avventurieri.

#### 347 EC

##### Il villaggio sulle rovine

Nella zona dove sarebbe sorta la città di Elerin è possibile trovare un avamposto di pescatori costruito su un altro insediamento antico di probabile origine Askari, considerando i numerosi reperti ritrovati e catalogati dalla Società di Dorne.

#### 397 EC

##### L'avamposto Askari

Nella zona di Elerin è possibile trovare un avamposto di pescatori costruito su un altro insediamento antico di probabile origine Askari, considerando i numerosi reperti ritrovati e catalogati dalla Società di Dorne.

#### 513 EC

##### Trattato dell’Unione

A Fivestar è possibile professare qualsiasi religione, ammesso che non operi in segreto.

#### 540 EC

##### L'attacco dei giganti

Alcuni giganti delle vicine Montagne Nebbiose vengono provocati dalle empie attività magiche svolte nelle paludi e distruggono gli insediamenti delle valli vicini a Feldris. Grandi massi volano nel cielo finendo su accampamenti, villaggi, rovine e cittadine, distruggendo ogni cosa. Le valli diventano progressivamente terreno fertile e il territorio paludoso si ritira verso i confini est della regione.

##### La prigione di Kartaren

La zona di Kartar ospita una prigione per criminali pericolosi, data la natura desolata delle terre da cui è circondata. La prigione è una costruzione magica autosufficiente e viene governata da un gruppo di ex-mercenari.

#### 656 EC

##### La Grande Epidemia

Scoppia una grande epidemia nella zona di Laangor che uccide gran parte della popolazione della regione. Le origini dell’epidemia rimangono ad oggi sconosciute, ma alcuni storici sospettano che il contagio possa aver avuto origini extraplanari.

#### 676 EC

##### La Grande Ruota

Durante uno scavo a Elerin, viene ritrovata e portata alla luce la Grande Ruota, oltre a numerosi frammenti di metallo sconosciuto. I ritrovamenti interessano in modo particolare la Confraternita, che si affretta a presidiare l’area.

#### 790 EC

##### Le Streghe Grigie

Gli annali riportano indizi che portano a pensare un controllo occulto della città di Nordur da parte di una congrega di Streghe Grigie, insediate nelle grandi paludi a nord della regione. Si scrive che durante questi anni gli abitanti erano in preda alla paranoia e alla pazzia, mentre il potere delle Streghe spingeva la gente ad uccidersi a vicenda.

#### 813 EC

##### L'Epurazione

La congrega delle Streghe Grigie di Nordur scompare dopo che un gruppo di eroi sconfigge le Streghe nei loro rifugi. Il governo della città viene successivamente consegnato nelle mani della popolazione rimasta.

#### 821 EC

##### L'Era delle Casate

La Grande Epidemia di Laangor viene curata da un potente mago, il cui nome non viene registrato nelle cronache storiche. Successivamente e per quasi mille anni la città vive un’epoca di splendore e crescita commerciale. Altre casate si succedono al potere, come il Casato Arakis (potenti maghi e guerrieri), il Casato Orthen (strateghi e mercanti) e il Casato Marthen (druidi e guaritori).

#### 830 EC

##### L'esercito di Beonur

Un gruppo di barbari e mercenari capitanati dall’eroe Beonur distrugge gli orchi delle montagne di Nordavind nel loro avamposto. L’evento verrà ricordato come l’ultima grande impresa dell’eroe prima del suo ritiro a Torregrigia.

#### 900 EC

##### L'assedio di Brean

Inizia un’invasione nanica che terrà in assedio la città di Brean per cinque anni. I nani delle Montagne di Smeraldo, capitanati da Wortus Malagar, prendono possesso della città scavando gallerie ed entrando dal sottosuolo. Il loro obiettivo è riportare nelle montagne le ricchezze rubate in decenni di saccheggi da parte di avventurieri e criminali.

#### 902 EC

##### Nascita della Fratellanza Rossa

Alcuni eroi di Silverstone fondano un’organizzazione scelta di combattenti esperti nelle arti clericali, che in seguito sarebbe divenuta la Fratellanza Rossa. Nello stesso anno vengono erette le Rune del Velo.

#### 950 EC

##### Venti di guerra

La città di Brean vive un periodo di governo nanico ma vari tumulti interni fra razze spingono la popolazione sull’orlo della guerra civile.

#### 1013 EC

##### Il regno di Argonos

Damodar si espande fino a diventare capitale della regione, sotto il regno del Re-Eroe Argonos.

#### 1105 EC

##### Le terre del raccolto

In questi anni è possibile trovare un primo insediamento di pastori e coltivatori data la terra fertile e gli abbondanti raccolti. A partire da questi anni, la zona sarà oggetto di sfruttamento agricolo intensivo alla pari di Aumar, vedendo la contestuale espansione della città di Feldris.

#### 1113 EC

##### L'Ira di Kartaros

Il drago rosso Kartaros invade la città di Kartar, distrugge quasi completamente tutte le abitazioni e crea la propria tana in un complesso di grotte e caverne sotterranee. Il drago verrà sconfitto dopo varie battaglie, da un manipolo di eroi inviati dalla Società di Dorne.

#### 1120 EC

##### Fondazione di Elerin

Viene fondata la città di Elerin. Uno sforzo congiunto tra il sapere della Confraternita e della Società di Dorne contribuisce a ricostruire parte della Grande Ruota, che viene usata per ricoprire il Nucleo.

#### 1202 EC

##### Il Seme del Mondo

Una cabala di incantatori oscuri fedeli ad una sconosciuta divinità extraplanare, distrugge il Seme del Mondo e corrompe la città di Nayalis per più di trecento anni, trasformando il territorio cittadino in un immenso dungeon a cielo aperto pieno di non morti e altre aberrazioni.

#### 1234 EC

##### Onde negative

La regione di Jhert vede nuovamente una grande invasione di non-morti dal sottosuolo. Si scopre l’esistenza di Gherzul. La città di Silverstone aumenta di grandezza, acquistando popolarità come rifugio e luogo sicuro.

#### 1289 EC

##### La città contadina

Un gruppo di mercanti fonda la città di Feldris. In pochi ricordano i tumulti del passato e molti avventurieri contribuiscono a rendere sicuri i confini della regione, all’ombra delle Montagne Nebbiose.

#### 1300 EC

##### Denaro insanguinato

Dopo varie dittature di potenti mercanti a Brean, vengono stipulati accordi con nani e altre razze delle montagne vicine. Vengono fondate varie società commerciali di scavatori e intagliatori di gemme, Il Mercatus acquista il potere e il controllo occulto della città.

#### 1350 EC

##### Le miniere di Kartar

Durante i duecento anni successivi alla sconfitta del drago Kartaros, la città si riprende gradualmente, costruendo nuove aree e scoprendo l’accesso ad un complesso di miniere sotterranee, che in seguito saranno conosciute come Miniere di Kartar.

#### 1412 EC

##### I tesori nelle grotte

La scoperta di numerosi tesori delle grotte vicine a Viriana spinge a pensare che la zona venga usata dai pirati per seppellire tesori. I ritrovamenti contribuiscono ad attirare sempre più avventurieri in città, fino a farla crescere di fama.

#### 1512 EC

##### Il Risveglio

In un giorno noto come Il Risveglio la città di Nayalis viene epurata dal male per opera di un gruppo di potenti maghi e druidi elfi. Il Seme del Mondo, una volta riportato al suo stato originale, viene consegnato alla Confraternita. La città verrà poi ricostruita da un gruppo di druidi e ranger, che costruirà gran parte degli edifici visibili ancora oggi.

#### 1538 EC

##### Viriana Città Libera

Una sera del Decimo mese, una grande flotta inviata da Pendor giunge in città da ovest, iniziando un assedio marino. Grazie all’esistenza delle grotte vicine, gran parte degli abitanti della città riesce a proteggersi dall’assedio. La vittoria consacra comunque Viriana come Città Libera.

##### La Corruzione di Pendor

Mentre Viriana viene considerata Città Libera, Pendor è corrotta dal controllo delle vecchie famiglie schiaviste della città. Sarà solo questione di tempo prima che il governo cada e venga posto sotto il controllo del popolo.

#### 1541 EC

##### La Brace

Un ex avventuriero, Kor Modan, fonda La Brace a Dunmere. Il luogo costituisce il primo campo base per l’organizzazione di spedizioni sulle montagne vicine, un rifugio protetto e sicuro.

#### 1557 EC

##### Altaspira

Un gruppo di maghi fonda la scuola di Altaspira, a Elerin. Gli storici scrivono di come l’intero edificio, a forma di fiamma, comparse da un portale come conseguenza di un rituale sconosciuto.

#### 1566 EC

##### Il Diario di Arvath Lindale

Viene ritrovato il Diario del famoso esploratore scomparso Arvath Lindale, nel quale descrive la scoperta della città perduta di Lornat. Il diario viene conservato della Confraternita.

#### 1710 EC

##### Espansione di Atanis

Con il passare degli anni e sotto la guida ferrea di alcuni anziani, Atanis cresce fino a diventare uno dei maggiori esportatori di grano, formaggi, carne e bestiame. Il grande potere dei proprietari terrieri si consolida e presto si formano divari tra coloro che coltivano la terra e coloro che ne detengono la proprietà.

#### 1717 EC

##### La Notte dei Terrori

Durante la piovosa notte che verrà ricordata per sempre come “Notte dei Terrori”, il monarca di Damodar viene assassinato e la città precipita in un periodo oscuro, governata da una setta di assassini.

#### 1722 EC

##### Fuori dall'Oscurità

Un potente gruppo di fuorilegge e corsari del Mare della Notte si unisce sotto un’unica bandiera e contribuisce a riportare Damodar sotto il controllo della popolazione.

#### 1744 EC

#### 1762 EC

##### La Fondazione di Dunmere

Alcuni clan di barbari delle montagne e vecchi guerrieri si insediano in una valle montana e contribuiscono a fondare Dunmere. Viene iniziata la costruzione della Sala degli Eroi in ricordo di tutti coloro che diedero la vita per la libertà dei clan e della popolazione.

#### 1789 EC

##### La città nella polvere

Il fiorire dei commerci, soprattutto grazie alle ricchezze estratte dalle miniere, porta la città di Kartar a venire dichiarata capitale. Successivamente il governo si insedia nella Fortezza, acquisendone il controllo completo.

#### 1820 EC

##### Aumar: Guerra Civile

Nel corso di numerosi scontri, la maggior parte dei vecchi proprietari terrieri di Atanis muore o viene uccisa. Sono in molti a sospettare della Confraternita come parte integrante del complotto teso a spodestare il vecchio governo in favore di un’alternativa democratica o comunque non oligarchica.

#### 1845 EC

##### La Setta dei Sussurri

La città di Pendor viene invasa da creature serpentiformi provenienti dal sottosuolo. Viene creata la Setta dei Sussurri, un mistico culto sotterraneo dedito alla loro adorazione i cui membri infesteranno la città per alcuni decenni.

#### 1897 EC

##### Sussurri Mortali

Un gruppo di avventurieri trova e distrugge il covo della Setta dei Sussurri a Pendor, un dedalo di camere piene di serpenti ed altre creature innominabili. Si scopre che la sua influenza fu così grande da arrivare a corrompere gli stessi rappresentanti del governo. L’anno successivo viene eletto un nuovo gruppo di Anziani, in base alla volontà popolare

#### 1901 EC

##### La città sul fuoco

Il fiume di lava di Kaphnur si solidifica, costituendo il terreno sulla quale verrà fondata la prima vera e propria città, eretta sui resti della precedente. Per le strutture vengono usate pietra lavica e ossidiana.

##### La fine della caccia

Arrus Highpine, ultimo nobile delle Casate di Laangor, viene ucciso misteriosamente durante una battuta di caccia nei boschi. Negli anni successivi si instaura il governo dell’Assemblea, che prende possesso del Castello di Highpine.

#### 1956 EC

##### Le Terre del Popolo

La parte nord della città di Atanis, originariamente sede delle abitazioni degli opulenti proprietari terrieri, viene abbattuta e quindi ceduta alla popolazione, divenendo le Terre del Popolo. I capi delle città circostanti si uniscono per formare un governo federale, creato per rappresentare equamente tutta la popolazione della regione.

#### 1979 EC

##### I Rituali del Sogno

L’area della palude di Nordur si allarga e il territorio centrale inizia a solidificarsi, complice il composto di fango e ceneri dei morti. Si forma l’area rituale, dotata di potenti energie divine.

#### 1983 EC

##### La Tragedia degli Amanti

Data della probabile Tragedia degli Amanti, una leggenda di Merosh che narra di tradimento e vendetta. Da queste storie si formeranno le credenze locali che porteranno la città di Veloras ad essere conosciuta anche come Città degli Amanti.

#### 2081 EC

##### Nascita del Consorzio

Nasce a Damodar la prima Organizzazione per il Controllo Portuale e Mercantile sul Commercio nel Mare della Notte, che in seguito prenderà il nome di Consorzio.

#### 2099 EC

##### La caduta di Pendor

Il crescente afflusso di nuovi abitanti di Viriana, attirati da nuove possibilità di vita e di commercio, ha portato il governo di Thanaros ad abbandonare i Palazzi di Pendor e a trasferirsi permanentemente a Viriana. Gran parte dei palazzi della vecchia capitale divengono inutilizzati: si dice che alcuni furono dati alle fiamme o distrutti dagli stessi proprietari, per motivi ignoti.

#### 2101 EC

##### Seconda Grande Distruzione di Kaphnur

Una voragine profonda inghiotte il centro della città di Kaphnur, ed ogni cosa viene distrutta nell’area circostante. Gli edifici vengono nuovamente ricostruiti questa volta utilizzando anche il vetro magico creato utilizzando la sabbia vicina. Tutto il terreno di Città Vecchia diventa un dungeon a cielo aperto, prima di essere pattugliato e posto in sicurezza dalla Fratellanza Rossa.

#### 2219 EC

##### La Mano Bianca

Forte espansione della città di Fivestar, divisione in quartieri, costruzione della Mano Bianca.

#### 2372 EC

##### La Matriarca Ajani

Ajani Raktar viene nominata Matriarca di Meentum.

## Festività

::: warning
Questa voce non è ancora completa
:::

### Festa del Tramonto

::: warning
Questa voce non è ancora completa
:::

### Giorno dell'Unione (15/04)

Viene ricordato il giorno in cui la Confraternita, stipulando il Trattato dell’Unione, permise la professione di qualsiasi religione su Aumyr, purchè non operi in segreto. Per l’occasione, il Distretto degli Dei di Fivestar viene invaso ogni anno da migliaia di fedeli di ogni credo, pronti a scambiarsi cultura e saggezza. Ogni anno l’evento è sorvegliato da una guarnigione mista di maghi e chierici, specializzati nel localizzare potenziali pericoli nascosti tra la folla.

### La Fondazione (07/08)

Rappresenta la massima ricorrenza del continente, il giorno in cui i Cinque arrivarono su Aumyr. In tutte le Capitali è possibile udire magicamente nell’aria il discorso del Consiglio della Confraternita, pronunciato dall’alto di una delle torri del Palazzo di Fivestar, poco prima di mezzanotte.

### Il Torneo di Skyreel (Quinquennale)

Il Torneo di Skyreel è un torneo di magia di livello mondiale che ha luogo ogni cinque anni sull'Isola di Skyreel.
