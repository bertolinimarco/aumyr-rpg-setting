# Welcome to Aumyr

Aumyr è un’ambientazione fantasy per giochi di ruolo, nata con l’obiettivo di essere libera, adattabile e pronta per essere giocata. Può ospitare numerosi tipi di sistemi (d20™, Dungeons & Dragons®, Pathfinder®, Labyrinth Lord, ecc…), ammesso che essi contengano magia e maghi, elfi, draghi, nani, guerrieri e così via. Per una campagna ambientata su Aumyr, si presuppone l’utilizzo dei manuali di base del vostro gioco di ruolo preferito. Non viene fornito nessun valore tipico di alcuni sistemi come Classe Armatura, Abilità, Tiri Salvezza, CD o altre caratteristiche, in modo che sia interamente affidata al Master la possibilità di condurre la sessione in modo autonomo.

## The world is yours

In queste pagine troverai solo alcune informazioni sulla storia del mondo, le divinità e la geografia: spetterà a te dar vita e colore a tutto il resto. Aumyr è stata pensata per essere utilizzata sia da Master che amano programmare le loro sessioni di gioco, sia per coloro che amano improvvisare e lasciarsi guidare dal roleplay. Nel primo caso si avranno a disposizione diversi dettagli sull’ambientazione, nel secondo basterà che il Master prenda ciò che vuole per iniziare a giocare.

## Where to start

In questo libro sono inclusi spunti per avventure ad ogni paragrafo: puoi svolgere un’avventura semplice, una Campagna o ambientare le tue sessioni di gioco partendo da un’epoca diversa. Sentiti libero di utilizzare il materiale di questo manuale come credi: puoi prendere solo spunti, seguire con precisione le descrizioni o riscrivere interamente la storia del mondo.

### Adventures and Campaigns

Il modo più veloce per iniziare a giocare con questa ambientazione è quello di scegliere una Regione. Ogni territorio del continente offre un ventaglio di opzioni già pronte, come la descrizione della Capitale, dei Luoghi Famosi e così via. Basterà solo scegliere da dove far partire le tue sessioni di gioco. Alcune idee per Avventure e Campagne sono incluse nel Capitolo 7: Almanacco.

### Different Eras

Come scoprirai più avanti, la storia del mondo spazia tra varie Ere. In questo libro sono descritti luoghi, eventi e divinità basandosi sul presupposto che l’anno utilizzato per la vostra campagna sia il 2372 EC, ma nulla ti impedisce di scegliere un altro periodo dalla cronologia o definire la tua versione della storia del mondo. Troverai molti spunti nella sezione Cronologia del Capitolo 2: Il Mondo.

## Tone and Narration

Aumyr è un luogo pieno di storie, racconti, eventi, leggende ed eroi. Come ogni mondo possiede alcuni caratteri distintivi, che contribuiscono a rendere tutto più interessante e coerente. Ecco alcuni punti da tenere a mente quando si gioca una campagna di gioco di ruolo fantasy su Aumyr:

### The past is legend

Aumyr ha una storia lunga e ricca di particolari, troppo lunga per poter essere inclusa in modo esauriente in poche righe. Del mondo “prima dei Cinque” si conosce molto poco. Alcune prove tangibili di queste antiche leggende come rovine, dungeon e grotte riaffiorano dal passato o vengono scoperte da avventurieri, spesso in posti insoliti. La maggior parte di questi oggetti e luoghi sono per lo più curiosità storiche: può capitare di ritrovare statuette di creature mai viste prima, tavole di pietra o pergamene con caratteri sconosciuti. Altri ritrovamenti possono includere oggetti magici pericolosi, potenti reliquie, posti nascosti pieni di potere o antiche creature distruttive.

### Undefined morality

Il passare dei secoli e la tendenza della popolazione a cercare di sopravvivere con le proprie forze in un mondo ostile, ha prodotto una società dove spesso non esiste un confine netto tra ciò che è giusto e ciò che è sbagliato, tra “bene” e “male”. A parte le leggi della Confraternita che stabiliscono un ordine generale delle cose, ognuno cerca di vivere ricercando il meglio per sé. Per esempio, potremmo trovare un taverniere di paese, che per arrotondare l’incasso contrabbanda pozioni rare o illegali, maghi che difendono il loro territorio utilizzando pericolosi incantesimi, necromanti che saccheggiano e infestano tombe dimenticate, villaggi sotto assedio di qualche gruppo di creature affamate, e tanto altro ancora.

### Knowledge is power

Possedere informazioni significa conoscere parte del destino del mondo. Ogni informazione è potere. Costringere un Re ad abdicare, possedendo prove di un suo patto demoniaco che lo screditerebbe agli occhi del popolo, è solo uno degli esempi di questo potere. La conoscenza di preziose informazioni, sapere antico, luoghi perduti e antiche leggende è un bene prezioso e spesso viene utilizzato come vera e propria moneta di scambio tra gli avventurieri.

### Endless possibilities

E’ un mondo tendenzialmente meritocratico dove spesso l’azzardo o l’intuizione costituiscono prove di genio e cambiamento. Uno scaltro mago con spiccate doti diplomatiche potrebbe convincere un sovrano ad assumerlo come stregone di corte, aprendogli nuove possibilità e l’accesso a nuovi fondi per le proprie scoperte arcane, e via dicendo.

### Magic and Mistery

Aumyr è popolato sia da numerosi e potenti avventurieri, che da gente comune. Molti non giungono in età avanzata, dovendosi scontrare con pericoli e imprese al di là di ogni immaginazione: la maggior parte degli avventurieri muore, ed è una realtà compresa molto chiaramente. Gli avventurieri sono visti sia come eroi, sia come scellerati del tutto ignari del pericolo del mondo. Gran parte della gente preferisce confrontarsi con i problemi di tutti i giorni, piuttosto che imbarcarsi in avventure spericolate in cui potrebbero perdere la vita, o peggio.

## Inspiration

In ordine sparso, ecco alcune fonti di ispirazione fra autori, libri, film, giochi e siti internet:

- Dungeons & Dragons
- Baldur’s Gate
- Planescape: Torment
- Icewind Dale
- Neverwinter Nights
- The Elder Scrolls
- Conan the Barbarian
- HeroQuest
- Talisman
- H.P. Lovecraft
- Ladyhawke
- Princess Bride
- Harry Potter
- Alien
- Firefly
- Lost
- George R.R. Martin
- Game Of Thrones
- Star Wars
- Waterworld
- The Goonies
- The Big Bang Theory
- Magic: The Gathering
- Gary Gygax
- Chris Perkins
- Ed Greenwood
- Ben Cola
- Il Fagiocane
- Neko
- Google
- DeviantArt

## Thank you

It's been a long time since that afternoon in September 1999, when some friends proposed me to play a singular game: it was Dungeons & Dragons. My passion for role-playing would have accompanied me for many years: using only pencils, dice and imagination, I remember hours spent telling stories of heroes facing mythical creatures, while exploring fantastic worlds. Then I felt the need to create and collect some of the material produced during the game sessions, so I could read it again calmly, recalling some of the best moments spent between characters and adventures. Aumyr is the collector for most of those ideas, revised and compatible with any fantasy role-playing system. This setting is dedicated to all those who over the course of several years, have taken turns at the gaming table.

> Marco Bertolini January 2014
