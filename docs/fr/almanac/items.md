# Oggetti

## Artefatti

Sono oggetti unici, perduti o conservati come immensi tesori in qualche luogo remoto. Possono essere utilizzati dal Master come oggetti chiave di campagne o avventure epiche. Dato il loro grande potere, potrebbero svolgere un ruolo fondamentale nella storia e negli eventi del mondo. La loro ubicazione è sconosciuta e molti avventurieri dedicano tutta la vita alla ricerca di un grande artefatto perduto.

### Asta Askari

Verga/Bastone, Indistruttibile. Si tratta di una piccola asta in lega metallica intarsiata da motivi sconosciuti. Il bastone possiede due forme, una chiusa e l’altra aperta. In base alla sua grandezza assume funzioni diverse. Quando viene chiusa è lunga quaranta centimetri e può essere utilizzata in modo simile ad una torcia (si illumina ad una estremità). Aperta, diventa un’asta che può essere allungata fino a due metri, risultando utile in particolar modo quando si tratta di scalare una parete di roccia o superare altri ostacoli.

### Calice di Melian

Calice di legno con bordo dorato superiore. Data la sua natura umile e semplice, è difficile distinguerlo da un comune calice per le funzioni clericali; ciò lo rende uno degli oggetti più rari e desiderati da schiere di avventurieri e devoti a Melian. Permette di creare acqua benedetta a volontà, e L’acqua se bevuta guarisce da ogni ferita o malattia. Se usata su un corpo morto lo rianima come sotto l’effetto di Rianimare Morti, purchè morto da non più di un giorno. Nelle mani di un adoratore di Melian può essere usato come reliquia sacra. Emana luce diurna in un raggio di dieci metri. Il Calice può anche essere utilizzato come focus necromantico, se opportunamente sconsacrato tramite un complesso rituale sacrilego. In questo caso, il suo potere si manifesta in senso opposto: l’acqua generata si trasforma in un veleno incolore che uccide ogni creatura che lo beve e ferisce chi lo tocca, in più il calice stesso acquista altri poteri ignoti ed oscuri.

### Cubo delle Ere

::: warning
Questa voce non è ancora completa
:::

### Dogma

Scudo Torre. Uno scudo all’apparenza logoro ma intagliato con grande maestria. La parte interna è dotata di un meccanismo a catena che consente di fissarlo all’armatura o al guanto d’arme in modo agevole. La parte esterna invece è formata da un intaglio a forma di testa di drago, nonché da una serie di cerchi avvolti attorno ad esso scritti in una lingua sconosciuta. Genera campo di antimagia che protegge una persona in più oltre al portatore. Rende chi lo brandisce immune dal soffio dei draghi e da condizionamenti mentali, sonno e paura.

### Frammenti dello Specchio

Piccoli pezzi di vetro colorato di varie dimensioni. Si dice che siano parte di un grande specchio distrutto e disperso, dai poteri leggendari. Se uno dei frammenti viene posto a contatto con una superficie a specchio, questo diventerà invece un portale per il Piano Inverso, una dimensione parallela al Piano Materiale ma opposta. Aprire un portale verso questa dimensione è rischioso: la conoscenza del Piano Inverso ha ucciso o reso folli molti avventurieri.

### Guanti della Creazione

Guanti pelle sconosciuta con numerosi rinforzi in una lega metallica simile al rame. Manufatto di origine Askari, attualmente disperso e oggetto di molteplici speculazioni arcane e divine. Si pensa che sia un dispositivo per manipolare la materia del creato.

### Lama della Notte Profonda

Spada Lunga. Forgiata nei livelli più bassi di Gherzul e intrisa della sua energia magica. Se viene effettuato un colpo critico, il suo potere sacrilego uccide istantaneamente qualsiasi creatura purchè essa sia mortale.

### Lanterna della Morte

Una piccola lanterna di ottone e ferro, il cui chiarore sembra alimentato da una forma di energia piuttosto che dal fuoco. La strana luce verde della lanterna identifica oggetti, scopre porte segrete, rivela illusioni, rivela esseri invisibili o sul piano etereo. E’ tuttavia un oggetto maledetto. Ogni volta che si accende qualcuno muore. Ce la possibilità che si tratti di una persona vicina a chi la accende. Può venire usata come focus per incantesimi necromantici, aumentando la potenza degli stessi in modo considerevole.

### Le Figure

Vedi [Le Figure](/almanac/figures.md)

### Luce Eterna

Arco Lungo Composito. Anatema dei Non-Morti ed Esterni. Appare come un intricato e ricurvo bastone nodoso, pervaso di tenue energia. Al buio risplende di luce rossa. Se viene impugnato al centro, si genera un fascio di energia rossastra e sottile collegata alle due estremità del bastone, costituendo un arco ricurvo. Si possono scagliare frecce di ogni tipo, oppure se viene utilizzato senza frecce, l’arco genera una propria freccia di luce. Le frecce così generate sono infinite e si dissolvono dopo aver colpito il bersaglio.

### Manto di Savas

Lunga cappa color verde scuro, consacrato a Savas. Il lato interno del mantello è di un tessuto liscio e opaco simile al raso di seta. La parte esterna è fitta di scaglie e modifica la propria pigmentazione in base all’ambiente circostante, rendendo chi lo indossa difficilmente individuabile in un’ambiente selvaggio. Chi la indossa può mimetizzarsi in paesaggi naturali, diventare invisibile, cambiare forma una volta al giorno (purché non ecceda la sua taglia), comprendere e parlare tutti i linguaggi.

### Mordifiamma

Maglio di lega d’argento. La testa del martello può emettere una fiamma infuocata e generare luce nel raggio di venti metri. Può essere utilizzata come maglio da fabbro: qualsiasi arma forgiata o riparata con essa acquista le proprietà di un’arma magica. E’ considerato da molti fabbri il più grande tesoro della metallurgia e della avanzata Conoscenza degli Askari.

### Nodo di Energia

Cubo di trenta centimetri per lato, di pietra levigata simile al quarzo. Antico strumento Askari che permette di raccogliere energia elementale per immagazzinarla come fonte di energia. Tramite alcune pratiche è possibile utilizzare un Nodo di Energia per alimentare fornaci, laboratori alchemici, fonti di calore e altri impianti che richiedono energia elementale o arcana. In molti pensano che i Portali siano alimentati da questi oggetti antichi e potenti.

### Seme del Mondo

::: warning
Questa voce non è ancora completa
:::

### Teschio di Ossidiana

Teschio di ossidiana parlante, rappresenta un cranio umano leggermente allungato. Nella parte laterale del teschio sono visibili alcune iscrizioni incise con precisione nella pietra. Può essere interpellato con alcune domande su eventi futuri che riguardano chi lo usa. Le risposte sono criptiche e si possono facilmente fraintendere, ma dice sempre la verità. Può essere fatta una domanda al giorno da qualsiasi creatura in qualsiasi linguaggio, il teschio risponderà sempre, possiede una volontà neutrale e non può essere distrutto (almeno non in modo convenzionale).

### Vesti della Conoscenza

Una serie di paramenti arcani di grande pregio, spesso tessuti tramite la magia e donati come onorificenza a grandi maghi o incantatori. Data la loro natura arcana possono essere indossati solo da coloro che praticano la magia. Conferiscono un bonus alla difesa, rendendo difficile colpire chi li indossa. Permettono di ignorare l’uso di componenti materiali per il lancio gli incantesimi.
