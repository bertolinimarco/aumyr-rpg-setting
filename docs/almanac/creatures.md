# Creature

## Esterni

### Mardok

Nell'anno 188 EC, Aumyr venne invasa da un essere senziente senza precedenti, uno spaventoso abominio extraplanare generato dal caos e dalla follia, una creatura grande quanto una montagna. In lingua Askari, Mardok significa letteralmente Flagello del Mondo. A Nimirdaz, prima città invasa, le vittime furono migliaia, mentre la follia filtrava dal Vuoto al Piano Materiale. Un esercito formato da avventurieri ed eroi provenienti da ogni parte di Aumyr, e anche da altri mondi, fronteggiò unito la minaccia aliena e l'essenza di Mardok venne intrappolata all'interno del Cubo delle Ere, un potente artefatto Askari. L'epico scontro ebbe luogo in un territorio conosciuto oggi come Giungle di Mardok, a sud-est dell'isola di Inkari.

## Mostri

### Kartaros

Kartaros é un antico dragone rosso, probabilmente fu una delle creature più potenti del pianeta dai tempi degli antichi Askari. Il suo risveglio dalle viscere della terra fu devastante, nell'anno 1113 EC. Il drago invase la città di Kartar, distruggendo quasi completamente tutte le abitazioni e creò la propria tana in un complesso di grotte e caverne sotterranee. Il drago verrà sconfitto dopo varie battaglie, da un manipolo di eroi inviati dalla Società di Dorne. Qualche membro del Circolo sostiene che la sua essenza sia immortale, altri temono che qualche rituale perduto possa, un giorno, riportarlo in vita.

### Orog-Mar

Il gigantesco orco Orog-Mar fu leader di un numeroso clan di orchi, goblin e altre creature delle montagne di Nordavind. Sconfitto da Beonur, i suoi discendenti giurarono vendetta contro tutta la popolazione della regione e delle aree circostanti, prefiggendosi l'obiettivo di ristabilire il Nordavind come pura zona selvaggia. La Società di Dorne tiene sotto controllo il numero degli orchi del clan di Orog-Mar e dei suoi luogotenenti, diretti discendenti del gigantesco orco. La presenza di numerosi indizi tra i villaggi e gli avventurieri hanno convinto la Società che Orog-Mar fu in realtà anche un potente mago, poteri senza i quali non poté riuscire a unire in un solo esercito diverse creature tra cui giganti, draghi bianchi e razze del sottosuolo delle montagne.
