# Laentas

![Banner](./images/banner-laentas.png)

Laentas è la variegata regione che si trova tra la Foresta Dorata ad est, le Isole dell’Alba a ovest e il Golfo di Acquescure a sud. Comprende una penisola principale e un arcipelago di varie isole secondarie, ma non meno importanti. La regione è un territorio variegato, formato sia da paesaggi costieri che da creste montane, soprattutto nell’entroterra. Le sue coste sono spesso rifugio di avventurieri e pirati, ma anche di eclettici, solitari e liberi pensatori.

## Governo

Il centro del potere è formato da un’associazione di Repubbliche mercantili marinare che si uniscono in un Gran Consiglio una volta all’anno. Il potere viene demandato a sindaci locali che gestiscono le città e i villaggi, occupandosi di mantenere l’ordine sia sulle isole che nei mari, attraverso la costituzione di una propria flotta o forza militare. In passato questa usanza ha permesso ad alcuni potenti principi mercanti di salire al potere attraverso il controllo di numerose navi e attività commerciali. Anche se la popolazione è convinta che le Repubbliche siano il risultato di una democrazia diretta di stampo meritocratico, sono in molti a pensare che il governo non sia sotto il controllo diretto del popolo.

## Guerra

La spina dorsale dell’esercito di Laentas è formata da una flotta navale congiunta costituita dall’insieme degli eserciti dei sindaci e dalle armate della Repubblica. In caso di guerra, la posizione strategica delle isole consente la costruzione o la riparazione rapida di navi, al riparo da attacchi via terra. I tanti anfratti costieri possono fungere da depositi marittimi per artiglieria e provviste di vario genere. I marinai di Laentas sono famosi per la loro tenacia e abilità: molti di loro servono come guardie private nelle Spade Crociate o addirittura come guide in caso di spedizioni marittime della Società di Dorne.

## Popolazione

Gli abitanti dell’entroterra tendono a raggrupparsi in piccoli villaggi e a divenire stanziali, mentre il grosso della popolazione è sparso tra le isole o le città costiere e si muove spesso tra le rotte marittime in cerca di nuove opportunità. La popolazione è variegata come il territorio della regione, riflettendo caratteristiche diversificate in base al paese o alla città di provenienza.

## Religione

Melian (dominio dell’Aria) e Savas (dominio dell’Acqua) costituiscono il grosso del credo della popolazione, anche se il culto di tutte le divinità è tollerato. In ogni città della costa è possibile trovare sacerdoti in grado di curare numerose malattie, nell’entroterra i chierici sono invece più specializzati nelle arti divinatorie.

## Capitali

### Damodar

![Damodar](./images/map-damodar.jpg)

Damodar, il porto principale sulla Costa Splendente, è un caleidoscopio di colori e di strutture propri di un grande avamposto mercantile. Dalla Corte del Mare alle alla Porta Ovest, Damodar è stata da sempre teatro di moltissime avventure e racconti. In molti pensano che sia la seconda città più popolata del continente, subito dopo Fivestar. La città è anche il simbolo della potenza navale del Consorzio, un’associazione che ha contribuito a plasmarne l’aspetto attuale.

#### Storia

- **91 EC** I primi abitanti fondano la città nei pressi di un luogo allora conosciuto come “La Prima Pietra”.

- **1013 EC** La città si espande fino a diventare capitale della regione, sotto il regno del Re-Eroe Argonos.

- **1717 EC** Durante la povosa notte che verrà ricordata per sempre come “Notte dei Terrori”, il monarca viene assassinato e la città precipita in un periodo oscuro, governata da una setta di assassini.

- **1722 EC** Un potente gruppo di fuorilegge e corsari del Mare della Notte si unisce sotto un’unica bandiera e contribuisce a riportare la città sotto il controllo della popolazione.

- **2081 EC** Nasce la prima Organizzazione per il Controllo Portuale e Mercantile sul Commercio nel Mare della Notte, che in seguito prenderà il nome di Consorzio.

### Distretti

#### Bazaar

Non esiste merce che non sia stata scambiata tra gli anfratti di pietra di questi vicoli. Un tempo l’area del Bazaar era estesa quasi quanto la città stessa; anche se oggi si tratta di un quartiere, è impossibile trovare una superficie che non sia stata incisa per gestire inventari, calcolare partite di merci, e altro ancora. Perdersi è molto facile, tanto che scolpite nella strada si trovano indicazioni per le varie aree all’interno del distretto.

#### Quartiere Rosso

L’area che ospita i templi, gli archivi cittadini e le strutture organizzative. Il nome suggerisce la sfumatura rossa tenue emanata dal vicino Distretto delle Lanterne. Si possono notare molti giardini pensili, e le strade sono spesso coperte da petali multicolore. E’ un quartiere ricco, il preferito da molti ambasciatori, facoltosi mercanti e avventurieri itineranti.

#### Distretto delle Lanterne

Dicono che nulla sia paragonabile alla vista del Distretto nelle ore notturne. Fino al porto, la zona viene avvolta da aloni di luce rossa proveniente dalle lanterne appese in mezzo ai tortuosi vicoli cittadini. In questa zona è possibile gustare ottimi liquori prodotti da commercianti locali.

#### Vie del Mago

Quartiere caratteristico per via di case dal tetto a punta, ospita esclusivamente maghi, stregoni ed incantatori famosi. Le abitazioni vengono assegnate ai vincitori del Torneo di Skyreel, che acquisiscono il diritto di vivere in un’elegante magione di questa zona per l’intera durata della propria vita.

### Luoghi importanti

#### Corte del Mare

L’antica roccaforte che ospita il governo del Gran Consiglio delle Repubbliche è una struttura singolare, frutto di multiple fusioni tra stili architettonici di diverse razze. La centenaria esposizione alla salsedine proveniente dall’oceano ne ha reso le mura multicolori, tanto che l’intera struttura sembra essere appena emersa dalle acque.

#### Porto Vecchio

Un dedalo di strade che inevitabilmente portano verso la costa. Il nome indica il luogo del primo approdo dei coloni, una zona un tempo salmastra e rocciosa. E’ famoso per ospitare a Locanda del Nuovo Sole, una costruzione maestosa in pietra e legno che funge da punto di ritrovo per molti avventurieri del continente.

#### Prima Pietra

Un piccolo crocevia a nord della città ospita la Prima Pietra, un monolite di basalto nero, attraversato da luminose linee azzurre vorticanti. Si ritiene che il masso sia proietti una zona magica in grado di rilassare i nervi e calmare le paure. Molti si recano nelle vicinanze della pietra prima di prendere delle decisioni importanti, convinti che l’energia del monolite possa aiutarli a dipanare questioni spinose o decisioni difficili.

#### Il Consorzio

Si tratta di una costruzione in mattoni rossi immersa in un’area di magazzini mercantili. Da questa sede si organizza il controllo della sicurezza portuale per i carichi navali operanti nel Mare della Notte, ed è un intrico di stanze, aree comuni, sale ripiene di merci, mercanti e marinai. La struttura possiede anche delle celle sotterranee per ospitare coloro che vengono accusati di crimini dal Tribunale delle Repubbliche.

#### Auditorium

E’ il luogo dove vengono celebrati spettacoli di magia, manifestazioni e incontri cittadini. La struttura viene eretta dal Consorzio nel 172 EC per celebrare l’anno della libertà e dell’indipendenza.

## Città

### Ponte Spezzato

Questa costruzione di pietra risalente alla precolonizzazione è uno dei più grandi ponti fluviali che si possano trovare sul continente. Molto probabilmente la struttura attuale è solo una parte di ciò che era in passato. Il ponte, a campata unica, deve il suo nome al fatto che se lo si guarda dalla giusta angolazione, sembra essere diviso in due pezzi singoli, per uno strano gioco di luce e prospettiva. I più fantasiosi sostengono che da esso si possa raggiungere un reame parallelo dove la realtà risulta “spezzata” come il ponte stesso.

### Selvane

La prima città a sud di Damodar è solitamente popolata da ex-nobili o vecchi comandanti navali. La cittadina è spesso sotto stretta sorveglianza poiché non tutti gli ex comandanti delle galee mercantili gradiscono un “riposo forzato” a terra. Nonostante questi anziani attaccabrighe che si divertono a giocare alla guerra con piccoli combattimenti tra di loro a scapito dei poveri abitanti della città, è un luogo tranquillo.

### Thiros

La città è uno dei grandi cantieri navali e centri di smistamento per le pratiche marine. Qui si possono trovare cantieri, capitanerie e tutte le strutture governative “secondarie” rispetto al Comando di Damodar.

### Yaras

Chiamata anche La Porta del Cielo data la sua posizione di passaggio obbligato per raggiungere l’isola di Skyreel via terra, è una città che per anni ha tentato di raggiungere l’indipendenza dalle Repubbliche. Al momento la città risente di un clima sociale sovversivo e non è consigliabile soggiornarvi se non per brevi periodi.

## Foreste

### Bosco di Kur

Pineta sull’oceano, il bosco è molto famoso per la presenza di un gruppo di druidi dediti al continuo rinnovamento della flora e della fauna della regione. A volte i druidi vengono interpellati dal popolo per questioni di medicina, o vengono loro offerti doni, portati nella foresta con lunghi pellegrinaggi. Recentemente i druidi si sono dispersi a causa di un gruppo di fanatici di Vel-Shar che si sono impadroniti di parti consistenti del bosco.

### Fiumi Denteblu

Vengono definiti “fiumi” anche se in realtà sono parte di un unico corso d’acqua che sgorga tra le montagne vicine. L’estuario a sud alimenta la vegetazione del Bosco di Kur mentre a nord si divide in altri due tronchi che sfociano nell’oceano. Ogni tanto i contadini, seguendo la corrente, notano strane carcasse di animali scendere a valle, il che fa pensare a qualche insediamento vicino di orchi o altre creature selvagge della montagna.

### Foresta Dorata

La foresta a sud del villaggio di Tahnur è conosciuta come Foresta Dorata. In questa boscaglia di conifere verdeggianti e alberi dalla foglia larga dicono che dimori un drago antico, tuttavia nessuno è stato in grado di dimostrarlo.

## Isole

L’arcipelago è formato, oltre alle tre maggiori, anche da piccole isole o da isole senza nome. Di solito data la loro ampiezza non risultano abitate, servendo più come approdi di fortuna in attesa che passi qualche nave o come luoghi di meditazione solitaria. Tuttavia è probabile che alcune di loro possano custodire tesori di qualche pirata, abbandonati o sepolti.

### Dusken

La minore delle quattro Isole, Dusken è luogo di preghiera e meditazione. Il grosso faro nella parte ovest dell’isola è stato per anni simbolo di grandi imprese. Sull’isola vive una comunità di ex-marinai ed è uno dei luoghi preferiti per chi cerca un equipaggio o per chi desidera avventurarsi per mare.

### Lightbringer

Chiamata anche l’Isola del Giusto, è la sede di numerose compagnie di Paladini, sedi distaccate della Società di Dorne e altri gruppi religiosi più o meno noti.

### Skyreel

La grande montagna dell’isola è uno dei punti di osservazione preferiti dai viaggiatori che approdano sulle Isole dell’Alba. Da questo punto strategico si può ammirare tutto l’arcipelago fino alla città di Yaras nell’entroterra. L’isola stessa, con le sue montagne e i suoi piccoli boschi, è sede di un famoso Torneo di Magia che si svolge con cadenza quinquennale.

### Sunwatch

L’isola preferita dagli utilizzatori delle arti arcane, Sunwatch è popolata quasi totalmente da maghi, stregoni e incantatori. Nella parte boschiva dell’isola è possibile trovare gran parte dei componenti (vegetali) per la creazione di incantesimi anche complessi.
